+++
date = "2015-10-30T10:10:15+01:00"
draft = false
title = "Advies"
+++

## <a name="algemeen"></a>Advies

Door onze kennis en ervaring met de werkvelden ecologie en waterkwaliteit kunnen wij op maat advies geven over specifieke vraagstukken, ondersteunen of ontzorgen in de data-ordening en data-analyse, uitvoeren van KRW-toetsing, volledige watersysteemanalyses uitvoeren, begeleiding bieden bij monitoring en ga zo maar door. We zijn op stedelijk, regionaal en landelijk schaalniveau actief met ons advieswerk.


## <a name="advies-op-maat"></a>Advies op maat

Of het nu gaat om waterkwaliteitsproblemen, inrichtingsvraagstukken, natuurvriendelijke oevers (aanleg, beheer en onderhoud), gebiedsplannen, natuurwet- en regelgeving of onderzoeksvragen, wij bieden hierin de benodigde sparring en integrale visie.


## <a name="data-ordening"></a>Data-ordening en –analyse

Binnen organisaties zijn zeer veel gegevens aanwezig. Ervaring leert dat deze gegevens vaak niet goed op orde zijn, waardoor het uitvoeren van analyses onmogelijk wordt. Door de inzet van slimme tools en een gestructureerde werkwijze inclusief controleslagen kunnen wij uw ecologische en fysisch-chemische gegevens drastisch op orde brengen en daarmee de gegevenskwaliteit voor analyses verbeteren.
Doordat wij kennis van statistiek hebben, kunnen we eenvoudig een uitgebreide data-analyse op uw gegevens uitvoeren. Dit, in combinatie integrale kennis van het waterbeheer, resulteert in het inzichtelijk maken van maatregel-effectrelaties of het uitvoeren van trendanalyses van de ecologie en waterkwaliteit. 

## <a name="krwtoetsing"></a>Uitvoeren van (KRW-)toetsing

Voor de rapportages naar Brussel worden doorgaans de toetsingen in Aquokit en QBWat nog wel uitgevoerd, maar tijdgebrek limiteert vaak het uitvoeren van overige toetsingen. Omdat de ecologische en fysisch-chemische waterkwaliteit niet alleen de KRW waterlichamen betreft, is het inzichtelijk maken van de waterkwaliteit op andere meetlocaties zeer nuttig. Wij kunnen u hierin ondersteunen of ontzorgen.


## <a name="watersysteemanalyse"></a>Watersysteemanalyse

Wij kunnen u ondersteunen of volledig ontzorgen bij het uitvoeren van een gedeeltelijke of volledige watersysteemanalyse. Denk hierbij aan het opstellen en doorrekenen van hydrologische modellen, maar ook aan bronanalyses, water- en stoffenbalansen. Wij willen echter ook verder kijken, omdat we vinden dat watersysteemanalyses meestal niet alleen gaan over hydrologische, fysisch-chemische en ecologische processen. Gebiedsprocessen, waarin haalbaarheid, strategie en maatschappelijke discussie spelen, zijn vaak net zo belangrijk.


## <a name="begeleiding-bij-monitoring"></a>Begeleiding bij monitoring

Ecologische en fysisch-chemische monitoringsgegevens liggen ten grondslag aan het beleid dat gevoerd wordt. Daarom is een goede kwaliteit van de monitoring belangrijk. Deze kwaliteit wordt bepaald door de inrichting van meetnetten, de parameterkeuze, de, opnamefrequentie, de opnamekwaliteit, analysekwaliteit en gegevensaanlevering. Dit vraagt veel kennis en tijd.
Wij denken actief met u mij bij het opstellen van meetplannen en kunnen u in de communicatie met de inwinnende partij ontzorgen. Hierdoor vraagt u het juiste (via de meetplannen) en krijgt u het juiste (gegevensbestand) terug.


## <a name="detachering"></a>Detachering

Soms komt u tijd te kort om alles dat op uw bordje ligt af te krijgen. Daardoor blijven sommige zaken gewoon liggen. Vaak zijn dit ‘klussen’ waarvoor u idealiter hele dagen of dagdelen zou moeten kunnen blokken. Door geplande en ongeplande overleggen is dat een utopie.
Door middel van een detachering kunt u dit soort ‘klussen’ overdragen aan iemand anders en toch een vinger aan de pols houden bij de uitvoering. Wij staan open voor detacheringsvragen.
